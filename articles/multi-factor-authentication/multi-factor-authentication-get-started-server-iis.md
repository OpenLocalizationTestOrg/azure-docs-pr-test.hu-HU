---
title: "IIS-hitelesítés és Azure MFA-kiszolgáló | Microsoft Docs"
description: "Ez az Azure Multi-Factor Authentication-oldal segítséget nyújt az IIS-hitelesítés és az Azure Multi-Factor Authentication-kiszolgáló telepítéséhez."
services: multi-factor-authentication
documentationcenter: 
author: kgremban
manager: femila
ms.assetid: d1bf1c8a-2c10-4ae6-9f4b-75f0c3df43eb
ms.service: multi-factor-authentication
ms.workload: identity
ms.tgt_pltfrm: na
ms.devlang: na
ms.topic: get-started-article
ms.date: 06/16/2017
ms.author: kgremban
ms.reviewer: yossib
ms.custom: H1Hack27Feb2017,it-pro
ms.openlocfilehash: ab6f9110dccd3cfc15092f535650e8d8cb1af13c
ms.sourcegitcommit: 6699c77dcbd5f8a1a2f21fba3d0a0005ac9ed6b7
ms.translationtype: HT
ms.contentlocale: hu-HU
ms.lasthandoff: 10/11/2017
---
# <a name="configure-azure-multi-factor-authentication-server-for-iis-web-apps"></a>Az Azure Multi-Factor Authentication-kiszolgáló konfigurálása IIS-webalkalmazásokhoz

Az Azure MFA-kiszolgáló IIS-hitelesítés szakaszában engedélyezheti és konfigurálhatja az IIS-hitelesítést a Microsoft IIS-webalkalmazásokkal való integrációra. Az Azure MFA-kiszolgáló egy beépülő modult telepít, amely képes szűrni az IIS-webkiszolgálónak küldött kéréseket az Azure Multi-Factor Authentication hozzáadása érdekében. Az IIS beépülő modul támogatja az űrlapalapú hitelesítést és az integrált Windows HTTP-hitelesítést. Ezenkívül a megbízható IP-címek konfigurálhatók úgy, hogy a belső IP-címek mentesüljenek kéttényezős hitelesítés alól.

![IIS-hitelesítés](./media/multi-factor-authentication-get-started-server-iis/iis.png)

## <a name="using-form-based-iis-authentication-with-azure-multi-factor-authentication-server"></a>Az űrlapalapú IIS-hitelesítés használata az Azure Multi-Factor Authentication-kiszolgálóval
Űrlapalapú hitelesítést használó IIS-webalkalmazás védelméhez telepítse az Azure Multi-Factor Authentication-kiszolgálót az IIS-webkiszolgálón és konfigurálja a kiszolgálót a következő eljárásnak megfelelően:

1. Az Azure Multi-Factor Authentication-kiszolgálón kattintson a bal oldali menüben lévő IIS-hitelesítés ikonra.
2. Kattintson az **Űrlapalapú fülre**.
3. Kattintson az **Add** (Hozzáadás) parancsra.
4. A felhasználónév, jelszó és tartomány változók automatikus észleléséhez adja meg a bejelentkezési URL-t (például https://localhost/contoso/auth/login.aspx) az Űrlapalapú webhely automatikus konfigurálása párbeszédpanelen, és kattintson az **OK** gombra.
5. Jelölje be a **Multi-Factor Authentication felhasználói egyeztetés megkövetelése** jelölőnégyzetet, ha az összes felhasználót importálta vagy importálni fogja a kiszolgálóra, és többtényezős hitelesítést alkalmaz rajtuk. Ha jelentős számú felhasználó még nincs importálva a kiszolgálóra és/vagy mentesülni fog a többtényezős hitelesítés alól, ne jelölje be a jelölőnégyzetet.
6. Ha az oldal változóit nem lehet automatikusan észlelni, kattintson a **Megadás manuálisan** lehetőségre az Űrlapalapú webhely automatikus konfigurálása párbeszédpanelen.
7. Az Űrlapalapú webhely hozzáadása párbeszédpanelen adja meg a bejelentkezési oldal URL-címét a Küldési URL-cím mezőben, majd adjon meg egy alkalmazásnevet (nem kötelező). Az alkalmazásnév az Azure Multi-Factor Authentication-jelentésekben jelenik meg, illetve megjelenhet az SMS-es vagy mobilalkalmazásos hitelesítési üzenetekben.
8. Válassza ki a megfelelő kérési formátumot. Ez a legtöbb webalkalmazás esetén **POST or GET** értékre van állítva.
9. Adja meg a Felhasználónév változót, a Jelszó változót és a Tartomány változót (ha megjelenik a bejelentkezési oldalon). A beviteli mezők nevének megtekintéséhez nyissa meg a bejelentkezési lapot egy webböngészőben, majd a lapon a jobb gombbal kattintva válassza a **Forrás megtekintése** parancsot.
10. Jelölje be a **Require Azure Multi-Factor Authentication user match** (Azure Multi-Factor Authentication felhasználói egyezés megkövetelése) jelölőnégyzetet, ha az összes felhasználót importálta vagy importálni fogja a kiszolgálóra, és többtényezős hitelesítést alkalmaz rajtuk. Ha jelentős számú felhasználó még nincs importálva a kiszolgálóra és/vagy mentesülni fog a többtényezős hitelesítés alól, ne jelölje be a jelölőnégyzetet.
11. A **Speciális** gombra kattintva áttekintheti a következő speciális beállításokat:

  - Egyéni elutasítási oldalfájl kiválasztása
  - Sikeres hitelesítések gyorsítótárazása a webhelyre egy adott időtartamra cookie-k használatával
  - Válassza ki, hogy az elsődleges hitelesítő adatokat Windows-tartományon, LDAP-címtáron vagy RADIUS-kiszolgálón hitelesíti.

12. Az Űrlapalapú webhely hozzáadása párbeszédpanelre való visszatéréshez kattintson az **OK** gombra.
13. Kattintson az **OK** gombra.
14. Miután a rendszer észlelte vagy megadta az URL-címet és az oldal változóit, a webhely adatai megjelennek az Űrlapalapú panelen.

## <a name="using-integrated-windows-authentication-with-azure-multi-factor-authentication-server"></a>Integrált Windows IIS-hitelesítés használata az Azure Multi-Factor Authentication-kiszolgálóval
Integrált Windows HTTP-hitelesítést használó IIS-webalkalmazás védelméhez telepítse az Azure MFA-kiszolgálót az IIS-webkiszolgálón, majd konfigurálja a kiszolgálót az alábbi lépéseket követve:

1. Az Azure Multi-Factor Authentication-kiszolgálón kattintson a bal oldali menüben lévő IIS-hitelesítés ikonra.
2. Kattintson a **HTTP** fülre.
3. Kattintson az **Add** (Hozzáadás) parancsra.
4. Az Alap URL-cím hozzáadása párbeszédpanelen adja meg az URL-címét annak a webhelynek, amelyen a rendszer HTTP-hitelesítést végez (például http://localhost/owa), és adjon meg egy alkalmazásnevet (nem kötelező). Az alkalmazásnév az Azure Multi-Factor Authentication-jelentésekben jelenik meg, illetve megjelenhet az SMS-es vagy mobilalkalmazásos hitelesítési üzenetekben.
5. Módosítja az Üresjárati időkorlát és a Munkamenetek maximális időtartama értékét, ha az alapértelmezett értékek nem elégségesek.
6. Jelölje be a **Multi-Factor Authentication felhasználói egyeztetés megkövetelése** jelölőnégyzetet, ha az összes felhasználót importálta vagy importálni fogja a kiszolgálóra, és többtényezős hitelesítést alkalmaz rajtuk. Ha jelentős számú felhasználó még nincs importálva a kiszolgálóra és/vagy mentesülni fog a többtényezős hitelesítés alól, ne jelölje be a jelölőnégyzetet.
7. Szükség esetén jelölje be a **Cookie-gyorsítótár** jelölőnégyzetét.
8. Kattintson az **OK** gombra.

## <a name="enable-iis-plug-ins-for-azure-multi-factor-authentication-server"></a>IIS beépülő modulok engedélyezése az Azure Multi-Factor Authentication-kiszolgálón
Miután konfigurálta az űrlapalapú hitelesítés vagy a HTTP-hitelesítés URL-címeit és beállításait, válassza ki a helyeket, ahol az Azure Multi-Factor Authentication IIS beépülő modulokat betölteni és engedélyezni szeretné az IIS-ben. Kövesse az alábbi eljárást:

1. Ha az IIS 6-os verzióját futtatja, kattintson az **ISAPI** fülre. Válassza ki a webhelyet, amely alatt a webalkalmazás fut (például alapértelmezett webhely) az Azure Multi-Factor Authentication ISAPI-szűrő beépülő modul engedélyezéséhez a webhely esetében.
2. Ha az IIS 7-es vagy újabb verzióját futtatja, kattintson a **Natív modul** fülre. Válassza ki a kiszolgálót, webhelyeket vagy alkalmazásokat az IIS beépülő modul engedélyezéséhez a kívánt szinteken.
3. Kattintson az **IIS-hitelesítés engedélyezése** jelölőnégyzetre a képernyő tetején. Az Azure Multi-Factor Authentication mostantól biztosítja a kiválasztott IIS-alkalmazás védelmét. Győződjön meg arról, hogy importálta a felhasználókat a kiszolgálóra.

## <a name="trusted-ips"></a>Megbízható IP-címek
A Megbízható IP-címek segítségével a felhasználók adott IP-címekről vagy alhálózatokról származó webhelykérések esetén kihagyhatják az Azure Multi-Factor Authenticationt. Például mentesítheti a felhasználókat az Azure Multi-Factor Authentication alól, ha az irodából jelentkeznek be. Ehhez az irodai alhálózatot Megbízható IP-címek bejegyzésként kell megadni. A Megbízható IP-címek konfigurálásához kövesse az alábbi eljárást:

1. Az IIS-hitelesítés szakaszban kattintson a **Megbízható IP-címek** fülre.
2. Kattintson az **Add** (Hozzáadás) parancsra.
3. A Megbízható IP-címek hozzáadása párbeszédpanel megjelenésekor válassza az **Egyetlen IP-cím**, az **IP-címtartomány** vagy az **Alhálózat** választógombot.
4. Adja meg az engedélyezési listához hozzáadni kívánt IP-címet, IP-címtartományt vagy alhálózatot. Ha alhálózatot ad meg, válassza ki a megfelelő hálózati maszkot, és kattintson az **OK** gombra. Ezzel az engedélyezési lista hozzáadása megtörtént.
