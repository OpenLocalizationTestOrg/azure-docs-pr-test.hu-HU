---
title: "Az Azure blobtárolási rétege gyakran és ritkán használt, valamint archivált adatokhoz | Microsoft Docs"
description: "A gyakran és a ritkán használt, valamint az archivált adatok tárolása Azure Storage-fiókok esetében."
services: storage
documentationcenter: 
author: kuhussai
manager: jwillis
editor: 
ms.assetid: eb33ed4f-1b17-4fd6-82e2-8d5372800eef
ms.service: storage
ms.workload: storage
ms.tgt_pltfrm: na
ms.devlang: na
ms.topic: get-started-article
ms.date: 12/11/2017
ms.author: kuhussai
ms.openlocfilehash: be84f68a044a73673e991f04c7fe36a7787b9c3c
ms.sourcegitcommit: 7edfa9fbed0f9e274209cec6456bf4a689a4c1a6
ms.translationtype: HT
ms.contentlocale: hu-HU
ms.lasthandoff: 01/17/2018
---
# <a name="azure-blob-storage-hot-cool-and-archive-storage-tiers"></a>Azure Blob Storage: A gyakori és ritka elérésű, valamint az archív tárolási szintek

## <a name="overview"></a>Áttekintés

Az Azure Storage három tárolási szintet kínál a Blob-objektumok tárolásához, hogy adatait a legköltséghatékonyabb módon tárolhassa a használat függvényében. Az Azure **tárolási rétege gyakran használt adatokhoz** a gyakran használt adatok tárolására van optimalizálva. Az Azure **ritka elérésű tárolási szintje** a ritkábban használt adatok legkevesebb 30 napi tárolására van optimalizálva. Az Azure **archív tárolási szintje** az alig használt adatok legkevesebb 180 napi, rugalmas (órákban mért) késési követelményekkel rendelkező tárolására van optimalizálva. Az archív tárolási szint csak a blobok szintjén érhető el, a tárfiók szintjén nem. A ritkán használt adatok tárolási rétegében lévő adatok esetében ugyan alacsonyabb rendelkezésre állás is elegendő lehet, azonban továbbra is magas tartósság és a gyakran használt adatokkal egyező hozzáférési idő és teljesítmény szükséges. A ritkán használt adatok esetében a valamelyest alacsonyabb rendelkezésre állási szolgáltatási szintek és a gyakran használt adatokhoz képest magasabb hozzáférési költségek elfogadható kompromisszumot jelentenek az alacsonyabb tárolási költségek ellenében. Az archív tárolás offline, és ez jár a legalacsonyabb tárolási, de ezzel párhuzamosan a legmagasabb hozzáférési költségekkel.

Napjainkban a felhőben tárolt adatok mennyisége exponenciálisan nő. A növekvő tárolási szükségletek költségeinek kezelése érdekében hasznos lehet az adatokat olyan attribútumok alapján szervezni, mint a hozzáférés gyakorisága vagy a tervezett megőrzési időtartam, így optimalizálhatók a költségek. A felhőben tárolt adatok az előállítás, a feldolgozás és a hozzáférés tekintetében különbözőek lehetnek az élettartamuk során. Egyes adatokat aktívan használnak és módosítanak teljes élettartamuk során. Egyes adatokat élettartamuk korai szakaszában sokat használnak, az adatok életkorának növekedésével azonban a hozzáférések mennyisége drasztikusan csökken. Egyes adatok pedig inaktívan a felhőben maradnak, és a tárolást követően csak nagyon ritkán használják őket, ha használják őket egyáltalán.

Az egyes adathozzáférési forgatókönyvek esetében számos előnyt biztosít az olyan, szintekre osztott tárolási megoldás, amely egy adott hozzáférési mintára van optimalizálva. A gyakori és a ritka elérésű, valamint az archív tárolási szintekkel az Azure Blob Storage a különböző tárolási igényeket célozza meg, különböző árképzési modellekkel.

## <a name="storage-accounts-that-support-tiering"></a>Rétegezést támogató Storage-fiókok

A objektum tárolási adataihoz csak a Blob Storage- vagy a General Purpose v2 (GPv2) (általános célú) fiókokban használhatja a gyakori, ritka elérésű, vagy archív tárolási szinteket. General Purpose v1 (GPv1) fiókok nem támogatják a rétegezést. Az ügyfelek azonban könnyedén, egyetlen kattintással átalakíthatják meglévő GPv1 agy Blob Storage-fiókjukat GPv2-fiókokká az Azure Portalon. A GPv2 új díjszabási struktúrát nyújt a blobokhoz, fájlokhoz és üzenetsorokhoz, továbbá hozzáférést biztosít különféle egyéb, új tárolási szolgáltatásokhoz is. Továbbá, a későbbiek során egyes új szolgáltatások és árengedmények csak a GPv2-fiókok esetében lesznek elérhetők. Az ügyfeleknek tehát érdemes megfontolni a GPv2 fiókok használatát. A használatot azonban csak akkor kezdjék meg, ha áttekintették az összes szolgáltatás díjszabását. Egyes számítási feladatok ugyanis drágábbak lehetnek GPv2-fiókokon, mint a GPv1-fiókok esetében. További információk: [Az Azure Storage-fiók beállításai](../common/storage-account-options.md?toc=%2fazure%2fstorage%2fblobs%2ftoc.json).

A Blob Storage- és GPv2-fiókokban fiókszinten elérhető a **Hozzáférési szint** attribútum, amellyel megadható, hogy a tárfiók alapértelmezett szintje gyakori vagy ritka elérésű legyen minden olyan, a tárfiókban található blob esetében, amelyhez nincs az objektumok szintjén beállított szint. Azon objektumok esetében, amelyek szintje az objektumok szintjén van megadva, a fiókszint nem lesz érvényes. Az archív szint csak az objektumok szintjén alkalmazható. Bármikor válthat a tárolási szintek között.

## <a name="hot-access-tier"></a>Gyakran használt adatok hozzáférési szintje

Egy gyakran használt tároló tárolási költsége magasabb, mint a ritkán használt vagy archív tárolóké, de ennek a legalacsonyabb a hozzáférési költsége. Példa használati forgatókönyvek a gyakran használt adatok tárolási rétegéhez:

* Adatok, amelyeket aktívan használnak, vagy amelyekhez várhatóan gyakran szeretnének hozzáférni (olvasás vagy írás formájában).
* A feldolgozásra és a későbbiekben a ritkán használt adatok tárolási rétegébe való áttelepítésre előkészített adatok.

## <a name="cool-access-tier"></a>Ritkán használt adatok hozzáférési szintje

A ritka elérésű tárolási szint tárolási költsége alacsonyabb, a hozzáférési költsége viszont magasabb, mint a gyakori elérésű szintté. Ezen a szinten olyan adatokat érdemes tárolni, amelyek legalább 30 napig maradnak a ritka elérésű szinten. Példa használati forgatókönyvek a ritkán használt adatok tárolási rétegéhez:

* Rövid távú biztonsági mentési és vészhelyreállítási adatkészletek.
* Régebbi, már csak ritkán megtekintett médiatartalmak, amelyek elérésére igény esetén azonban azonnal szükség van.
* Nagyobb adatkészletek, amelyeket költséghatékonyan kell tárolni, amíg a későbbi feldolgozáshoz szükséges többi adat gyűjtése még folyamatban van. (*Például* tudományos adatok vagy gyártási létesítményből származó nyers telemetriaadatok hosszú távú tárolása)

## <a name="archive-access-tier"></a>Archivált adatok hozzáférési szintje

Az archív tároló a gyakran és a ritkán használt adatok tárolásához képest a legalacsonyabb tárolási költségekkel, viszont magasabb adatlekérési költségekkel rendelkezik. Ezen a szinten olyan adatokat érdemes tárolni, amelyek legalább 180 napig maradnak az archív szinten, és amelyeknél nem okoz gondot a lekérés több órás késése.

Az archív tárolóban lévő blobok offline állapotban vannak, nem olvashatók (az online állapotban lévő és hozzáférhető metaadatok kivételével), nem másolhatók, valamint nem írhatók felül és nem módosíthatók. Az archív tárolóban lévő blobokról pillanatképek sem készíthetők. A törlés, listázás, a blobtulajdonságok/metaadatok lekérése vagy a blob tárolási rétegének módosítása azonban elvégezhető.

Példa használati forgatókönyvek az archív adatok tárolási rétegéhez:

* Hosszú távú biztonsági mentési, archiválási és vészhelyreállítási adatkészletek.
* Eredeti (nyers) adatok, amelyeket a végső használható formába való feldolgozásukat követően is meg kell őrizni. (*Például* nyers médiafájlok a más formátumba való átkódolásukat követően)
* Megfelelőségi és archiválási adatok, amelyeket hosszú ideig kell tárolni, azonban nagyon ritkán kell hozzáférni. (*Például* biztonsági kamerák felvételei, egészségügyi intézmények régi röntgen-/MRI-felvételei, pénzügyi szolgáltatók ügyfélszolgálati hívásainak hangfelvételei és átiratai)

### <a name="blob-rehydration"></a>Blob rehidratálása
Az archív tárolóban lévő adatok olvasásához előbb módosítania kell a blob rétegét a gyakran vagy ritkán használt adatok tárolási rétegére. Ezt a folyamatot rehidratálásnak nevezik, és akár 15 órát is igénybe vehet. Erősen ajánlott a nagy méretű blobok használata az optimális teljesítmény érdekében. Több kis méretű blob egyidejűleg történő rehidratálása további időt vehet igénybe.

A rehidratálás során a blob **Archív állapot** tulajdonságának ellenőrzésével bizonyosodhat meg arról, hogy a szint módosítása befejeződött-e. Az állapot a célrétegtől függően „rehydrate-pending-to-hot” (rehidratálás-folyamatban-a-gyakran-használt-rétegbe) vagy „rehydrate-pending-to-cool” (rehidratálás-folyamatban-a-ritkán-használt-rétegbe) lehet. A folyamat befejeztével a „archív állapot” tulajdonság törlődik, és a „hozzáférési szint” tulajdonság mutatja, hogy az új szint a gyakran vagy a ritkán használt szint-e.  

## <a name="blob-level-tiering"></a>Blobszintű rétegezés

A blobszintű rétegezés segítségével az adatok szintje egyetlen művelet, a [Blobszint beállítása](/rest/api/storageservices/set-blob-tier) használatával módosítható az egyes objektumok szintjén. A blobok hozzáférési szintje a használati forgatókönyvek változásával könnyen állítható a gyakran és ritkán használt, valamint az archív rétegek közt anélkül, hogy az adatokat át kellene helyezni egyik fiókból a másikba. Az archív blobok rehidratálásától eltekintve, ami több órát is igénybe vehet, a szintváltások azonnal megtörténnek. Az utolsó blobszint-módosítás időpontja a **Hozzáférési szint utolsó módosítása** blobtulajdonságon keresztül érhető el. Ha egy blob az archív szinten van, előfordulhat, hogy nem felülírható, ezért ugyanennek a blobnak a feltöltése nem engedélyezett ebben a forgatókönyvben. A gyakran használt és a ritkán használt adatokat tároló szint felülírható egy blobhoz, és ebben az esetben az új blob örökli a felülírt régi blob szintjét.

Egy adott fiók tartalmazhat blobokat egyszerre akár mindhárom rétegben is. Azok a blobok, amelyekhez nincs kifejezetten hozzárendelve szint, a fiók hozzáférési szintjének beállítását veszik át. Ha a hozzáférési szint a fióktól vette a beállításait, a **Hozzáférési szint következtetett** blobtulajdonság beállítása „true”, és a blob **Hozzáférési szint** blobtulajdonság megfelel a fiókszintjének. Az Azure Portalon a hozzáférési szint hozott tulajdonsága a blob hozzáférési szintjével együtt jelenik meg (például Gyakori (következtetett) vagy Ritka (következtetett)).

> [!NOTE]
> Az archív tárolás és a blobszintű rétegezés csak a blokkblobokat támogatja. A pillanatképeket tartalmazó blokkblob szintjét sem módosíthatja.

### <a name="blob-level-tiering-billing"></a>Blobszintű rétegezési számlázás

Ha egy blob egy ritkábban használt szintre kerül (Gyakori elérésű->Ritka elérésű, Gyakori elérésű->Archív vagy Ritka elérésű->Archív), a műveletet a rendszer a célszintre írásként számlázza, és a célszintű írási műveleteire (10 000 műveletenként) és adatírásaira (GB-onként) vonatkozó díjak érvényesek. Ha egy blob egy gyakrabban használt szintre kerül (archív->ritka elérésű, archív->gyakori elérésű vagy ritka elérésű->gyakori elérésű), a műveletet a rendszer a forrásszintről olvasásként számlázza, és a forrásszint olvasási műveleteire (10.000 műveletenként) és adatlekéréseire (GB-onként) vonatkozó díjak érvényesek.

Ha átváltja a fiókszintet gyakori elérésűről ritka elérésűre, csak a GPv2-fiókok esetében lesznek díjkötelesek a beállított szinttel nem rendelkező blobok esetében végrehajtott írási műveletek (10.000 műveletenként). Ez a Blob Storage-fiókok esetében díjmentes. Ha Blob Storage- vagy GPv2-fiókját ritka elérésűről gyakori elérésűre módosítja, az olvasási műveletek (10.000 műveletenként) és adatlekérések (GB-onként) esetében díjat számolunk fel. A ritka elérésű vagy archív szintről áthelyezett blobok esetében korai törlésre vonatkozó díjak lehetnek érvényesek.

### <a name="cool-and-archive-early-deletion-effective-february-1-2018"></a>Korai törlés ritka elérésű és archív tárolók esetében (érvénybe lépés: 2018. február 1.)

A GB-alapú és havi díjak mellett minden, a ritka elérésű szintre áthelyezett blobra (csak GPv2-fiókok esetében) 30 napos ritka elérésű korai törlési időszak, az archív szintre áthelyezett blobokra pedig 180 napos archív korai törlési időszak vonatkozik. A díj számlázása időarányosan történik. Ha például áthelyez egy blobot az archív szintre, majd 45 nap után törli vagy áthelyezi azt a gyakori elérésű szintre, 135 (180 mínusz 45) napnyi archív tárolásnak megfelelő korai törlési díjat számolunk fel.

## <a name="comparison-of-the-storage-tiers"></a>A tárolási rétegek összehasonlítása

Az alábbi táblázat a gyakori és ritka elérésű, valamint archív tárolási szintet hasonlítja össze.

| | **Gyakran használt adatok tárolási rétege** | **Ritkán használt adatok tárolási rétege** | **Archív tárolási szint**
| ---- | ----- | ----- | ----- |
| **Rendelkezésre állás** | 99.9% | 99% | N/A |
| **Rendelkezésre állás** <br> **(RA-GRS olvasások)**| 99.99% | 99.9% | N/A |
| **Használati díjak** | Magasabb tárolási, alacsonyabb hozzáférési és tranzakciós költségek | Alacsonyabb tárolási, magasabb hozzáférési és tranzakciós költségek | Legalacsonyabb tárolási, legmagasabb hozzáférési és tranzakciós költségek |
| **Minimális objektumméret** | N/A | N/A | N/A |
| **Minimális tárolási időtartam** | N/A | 30 nap (csak GPv2 esetében) | 180 nap
| **Késés** <br> **(Az első bájtig eltelt idő)** | ezredmásodperc | ezredmásodperc | < 15 óra
| **Méretezhetőségi és teljesítménycélok** | Ugyanazok, mint az általános célú tárfiókok esetében | Ugyanazok, mint az általános célú tárfiókok esetében | Ugyanazok, mint az általános célú tárfiókok esetében |

> [!NOTE]
> A Blob Storage-fiókok ugyanazokat a méretezhetőségi és teljesítménycélokat támogatják, mint az általános célú tárfiókok. További információkért lásd: [Azure Storage Scalability and Performance Targets](../common/storage-scalability-targets.md?toc=%2fazure%2fstorage%2fblobs%2ftoc.json) (Az Azure Storage méretezhetőségi és teljesítménycéljai).

## <a name="quickstart-scenarios"></a>Rövid útmutatóul szolgáló forgatókönyvek

Ebben a szakaszban a következő forgatókönyveket mutatjuk be az Azure Portal használatával:

* GPv2- vagy Blob Storage-fiók alapértelmezett hozzáférési szintjének módosítása.
* GPv2- vagy Blob Storage-fiókban található blob szintjének módosítása.

### <a name="change-the-default-account-access-tier-of-a-gpv2-or-blob-storage-account"></a>GPv2- vagy Blob Storage-fiók alapértelmezett hozzáférési szintjének módosítása

1. Jelentkezzen be az [Azure Portalra](https://portal.azure.com).

2. A tárfiókjának eléréséhez válassza az Összes erőforrás lehetőséget, majd válassza ki a tárfiókját.

3. A Beállítások panelen kattintson a **Konfiguráció** elemre a fiók konfigurációjának megtekintéséhez és/vagy megváltoztatásához.

4. Válassza ki az igényeinek megfelelő tárolási réteget: a **Hozzáférési szint** beállításnál válassza a **Ritka** vagy a **Gyakori** lehetőséget.

5. Kattintson a panel tetején lévő Mentés elemre.

### <a name="change-the-tier-of-a-blob-in-a-gpv2-or-blob-storage-account"></a>GPv2- vagy Blob Storage-fiókban található blob szintjének módosítása.

1. Jelentkezzen be az [Azure Portalra](https://portal.azure.com).

2. A tárfiókban található blobja eléréséhez válassza az Összes erőforrás lehetőséget, majd válassza ki a tárfiókot, a tárolót és végül a blobot.

3. A Blob tulajdonságai panelen kattintson a **Hozzáférési szint** legördülő menüre, és válassza a **Gyakori**, **Ritka** vagy **Archív** tárolási szintet.

5. Kattintson a panel tetején lévő Mentés elemre.

## <a name="faq"></a>GYIK

**Blob Storage vagy GPv2-fiókokat kell használnom, ha rétegezni szeretném az adataimat?**

Azt javasoljuk, Blob Storage-fiókok helyett használjon GPv2-fiókokat a rétegezéshez. A GPv2 a Blob Storage-fiókok által támogatott szolgáltatások mellett számos egyebet is támogat. A Blob Storage és GPv2-fiókok díjszabása majdnem teljesen megegyezik, azonban egyes új szolgáltatások és árengedmények csak GPv2-fiókok esetében lesznek elérhetők. A GPv1-fiókok nem támogatják a rétegezést.

A GPv1- és GPv2-fiókok díjszabási struktúrája eltér egymástól, ezért az ügyfeleknek érdemes mindkettőt alaposan áttekinteni, mielőtt a GPv2-fiókok használata mellett döntenek. Meglévő Blob Storage- vagy GPv1-fiókját könnyedén, egyetlen kattintással átalakíthatja GPv2-fiókká. További információk: [Az Azure Storage-fiók beállításai](../common/storage-account-options.md?toc=%2fazure%2fstorage%2fblobs%2ftoc.json).

**Tárolhatok objektumokat mindhárom (gyakori és ritka elérésű, valamint archív) tárolási szinten egyazon fiók esetében?**

Igen. A **Hozzáférési szint** attribútum a fiók szintjén beállított alapértelmezett szint, amely a fiókban lévő összes olyan objektumra vonatkozik, amelyhez nem állítottak be szintet. A Blobszintű rétegezés szolgáltatással azonban külön megadhatja a hozzáférési szintet az egyes objektumokhoz, függetlenül attól, hogy a fiókon milyen hozzáférési szint van beállítva. Egy adott fiók tartalmazhat blobokat egyszerre akár mindhárom (gyakori, ritka és archív) szinten is.

**Módosíthatom a Blob Storage- vagy GPv2-tárfiókom alapértelmezett tárolási szintjét?**

Igen, az alapértelmezett tárolási szintet úgy változtathatja meg, hogy a tárfiókban megadja a **Hozzáférési szint** attribútum kívánt értékét. A tárolási szint módosítása az adott fiókban lévő összes olyan objektumra vonatkozik, amelyhez nincs külön szint beállítva. A tárolási szint gyakoriról ritka elérésű szintre váltása költségekkel jár az írási műveletek (10.000 műveletenként) vonatkozásában (csak a GPv2-fiókokban található, beállított szinttel nem rendelkező blobokra vonatkozóan). A tárolási szint ritkáról gyakori elérésű szintre váltása költségekkel jár az olvasási műveletek (10.000 műveletenként) és adatlekérések (GB-onként) vonatkozásában is a Blob Storage és GPv2 fiókok összes blobja esetében.

**Beállíthatom a fiók alapértelmezett hozzáférési szintjét archív szintre?**

Nem. Csak a gyakori és ritka elérésű tárolási szint állítható be a fiók alapértelmezett hozzáférési szintjének. Az archív szint csak az objektumok szintjén állítható be.

**Melyik régiókban érhető el a gyakori és ritka elérésű, valamint az archív tárolási szint?**

A gyakori és ritka elérésű tárolási szint, illetve a blobszintű rétegezés minden régióban elérhető. Az archív tárolási szint eleinte csak bizonyos régiókban lesz elérhető. A teljes listát a [Régiónként elérhető Azure-termékek](https://azure.microsoft.com/regions/services/) című részben tekintheti meg.

**A gyakran használt adatok tárolási rétegében és a ritkán használt adatok tárolási rétegében eltérően viselkednek a blobok?**

A gyakori elérésű tárolási szinten a blobok ugyanolyan késéssel rendelkeznek, mint a GPv1-, GPv2- és Blob Storage-fiókok esetében. A ritka elérésű tárolási szinten a blobok hasonló késéssel rendelkeznek (ezredmásodpercben), mint a GPv1-, GPv2- és Blob Storage-fiókok esetében. Az archív tárolási szinten lévő blobok esetében több óra késés tapasztalható GPv1-, GPv2- és Blob Storage-fiókok esetében.

A ritkán használt adatok tárolási rétegében a blobok rendelkezésre állási szolgáltatási szintje (SLA) kissé alacsonyabb, mint a gyakran használt adatok tárolási rétegében. További információkért lásd: [SLA a következőhöz: Storage](https://azure.microsoft.com/support/legal/sla/storage/v1_2/).

**A műveletek megegyeznek a gyakori és a ritka elérésű, valamint az archív tárolási szint esetében?**

Igen. A gyakori és a ritka elérésű szint esetében minden művelet teljesen megegyezik. Az érvényes archív tárolási szintű műveletek, mint például a törlés, listázás, blobtulajdonságok/metaadatok lekérése, valamint a blob szintjének megadása teljesen megegyezik a gyakori és ritka elérésű szint műveleteivel. Az archív tárolási szinten lévő blobok nem olvashatók vagy módosíthatók.

**Amikor az archív tárolási szintről rehidratálok egy blobot a gyakori vagy ritka elérésű szintre, honnan tudom, hogy befejeződött-e a rehidratálás?**

A rehidratálás során a blobtulajdonságok lekérése művelettel kérdezheti le az **archív állapot** attribútumot, amelynek segítségével ellenőrizheti, hogy befejeződött-e a szintváltás. Az állapot a célrétegtől függően „rehydrate-pending-to-hot” (rehidratálás-folyamatban-a-gyakran-használt-rétegbe) vagy „rehydrate-pending-to-cool” (rehidratálás-folyamatban-a-ritkán-használt-rétegbe) lehet. A folyamat befejeztével a „archív állapot” tulajdonság törlődik, és a „hozzáférési szint” tulajdonság mutatja, hogy az új szint a gyakran vagy a ritkán használt szint-e.  

**Egy blob szintjének beállítása után mikor kezdődik a megfelelő díjak alapján történő számlázás?**

Minden blob számlázása a **Hozzáférési szint** blobtulajdonságban megjelölt szint alapján történik. Ha új szintet határoz meg egy blob számára, a **Hozzáférési szint** tulajdonság automatikusan az új szintet tükrözi majd minden váltás esetében. Ez alól kivétel, ha az archív tárolási szintről rehidratál egy blobot a gyakori vagy ritka elérésű szintre, mivel az több órát is igénybe vehet. Ebben az esetben az archív díjak lesznek érvényben egészen addig, amíg a rehidratálás be nem fejeződik. Onnantól kezdve a **Hozzáférési szint** az új szintet tükrözi majd. Csak ezután lépnek életbe az új, gyakori vagy ritka elérésű tárolási szintre vonatkozó díjak.

**Hogyan állapíthatom meg, hogy egy blob ritka elérésű vagy archív tárolási szintről való törlése vagy áthelyezése során van-e korai törlési díj?**

Minden blob, amelyet a ritka elérésű (csak GPv2 fiókok esetében) vagy archív tárolási szintről töröl vagy helyez át az arra vonatkozó 30, illetve 180 nap letelte előtt, a korai törléseknek megfelelő, időarányos költségeket von maga után (érvényes: 2018. február 1-től). Azt, hogy egy blob mennyi ideje van a ritka elérésű vagy archív tárolási szinten, a **Hozzáférési szint módosításának ideje** blobtulajdonság ellenőrzésével állapíthatja meg, amely megadja az utolsó szintmódosítás időbélyegét. További részletekért lásd: [Korai törlés ritka elérésű vagy archív szint esetében](#cool-and-archive-early-deletion).

**Melyik Azure-eszközök és SDK-k támogatják a blobszintű rétegezést és az archív tárolási szintet?**

Az Azure Portal, a PowerShell, valamint a parancssori felület eszközei, illetve a .NET-, Java-, Python- és Node.js-ügyfélkönyvtárak mind támogatják a blobszintű rétegezést és az archív tárolási szintet.  

**Mennyi adatot tárolhatok a gyakori és ritka elérésű, valamint az archív tárolási szinten?**

Az adattárolási és egyéb korlátok a fiókok szintjén vannak meghatározva, nem a tárolók szintjén. Eldöntheti tehát, hogy az összes korlátot egy szinten vagy az összes szinten szeretné alkalmazni. További információkért lásd: [Azure Storage Scalability and Performance Targets](../common/storage-scalability-targets.md?toc=%2fazure%2fstorage%2fblobs%2ftoc.json) (Az Azure Storage méretezhetőségi és teljesítménycéljai).

## <a name="next-steps"></a>További lépések

### <a name="evaluate-hot-cool-and-archive-in-gpv2-blob-storage-accounts"></a>A gyakori és ritka elérésű, valamint az archív tárolási szint értékelése a GPv2 Blob Storage-fiókok esetében

[A gyakori és ritka elérésű, valamint az archív tárolási szint rendelkezésre állásának ellenőrzése régiónként](https://azure.microsoft.com/regions/#services)

[Aktuális tárfiókjai használatának értékelése az Azure Storage mérőszámainak engedélyezésével](../common/storage-enable-and-view-metrics.md?toc=%2fazure%2fstorage%2fblobs%2ftoc.json)

[A gyakori és ritka elérésű, valamint az archív tárolási szint díjszabásának régiók szerinti ellenőrzése Blob Storage- és GPv2-fiókok esetében](https://azure.microsoft.com/pricing/details/storage/)

[Az adatátviteli díjszabás megtekintése](https://azure.microsoft.com/pricing/details/data-transfers/)
