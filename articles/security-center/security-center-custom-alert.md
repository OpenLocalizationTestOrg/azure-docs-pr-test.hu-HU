---
title: "Egyéni riasztási szabályok az Azure Security Centerben | Microsoft Docs"
description: "Ebből a dokumentumból megismerheti az Azure Security Center egyéni riasztási szabályainak létrehozásához szükséges lépéseket."
services: security-center
documentationcenter: na
author: YuriDio
manager: mbaldwin
editor: 
ms.assetid: f335d8c4-0234-4304-b386-6f1ecda07833
ms.service: security-center
ms.devlang: na
ms.topic: hero-article
ms.tgt_pltfrm: na
ms.workload: na
ms.date: 09/18/2017
ms.author: yurid
ms.openlocfilehash: 10c5c3e6f714aac4c08cb810f54eb09c3d2bbe70
ms.sourcegitcommit: 6699c77dcbd5f8a1a2f21fba3d0a0005ac9ed6b7
ms.translationtype: HT
ms.contentlocale: hu-HU
ms.lasthandoff: 10/11/2017
---
# <a name="custom-alert-rules-in-azure-security-center-preview"></a>Egyéni riasztási szabályok az Azure Security Centerben (előzetes verzió)
Ebből a dokumentumból megismerheti az Azure Security Center egyéni riasztási szabályainak létrehozásához szükséges lépéseket.

## <a name="what-are-custom-alert-rules-in-security-center"></a>Mire szolgálnak a Security Center egyéni riasztási szabályai?

A Security Center előre definiált [biztonsági riasztások](https://docs.microsoft.com/azure/security-center/security-center-managing-and-responding-alerts) készletével rendelkezik, amelyeket a rendszer a fenyegetések vagy gyanús tevékenységek bekövetkeztekor aktivál. Egyes forgatókönyvekben előfordulhat, hogy szeretne egyéni, a környezet speciális igényeinek megfelelő riasztásokat létrehozni. 

A Security Center egyéni riasztási szabályaival új biztonsági riasztásokat definiálhat a környezetből már begyűjtött adatok alapján. Létrehozhat lekérdezéseket, amelyek eredményeit használhatja az egyéni szabály kritériumaiként, és amint ezek teljesülnek, a rendszer végrehajtja a szabályt. Az egyéni lekérdezések létrehozásához használhatja a számítógépek biztonsági eseményeit, a partnerek biztonsági megoldásainak naplóit vagy az API-kon keresztül feldolgozott adatokat. 

## <a name="how-to-create-a-custom-alert-rule-in-security-center"></a>Egyéni riasztási szabály létrehozása a Security Centerben

Egyéni riasztási szabály létrehozásához nyissa meg a **Security Center** irányítópultját, és kövesse az alábbi lépéseket:

1.  A bal oldali panelen, a **Felderítés** területen kattintson az **Egyéni riasztási szabályok (előzetes verzió)** lehetőségre.
2.  A **Security Center – Egyéni riasztási szabályok (előzetes verzió)** oldalon kattintson az **Új egyéni riasztási szabály** gombra.

    ![Egyéni riasztás](./media/security-center-custom-alert/security-center-custom-alert-fig1.png)
    
3.  Megjelenik az Egyéni riasztási szabály létrehozása lap a következő beállításokkal:
    
    ![Létrehozás](./media/security-center-custom-alert/security-center-custom-alert-fig2.png)

4.  A **Név** mezőben adja meg az egyéni szabály nevét.
5.  A **Leírás** mezőben adjon meg egy rövid leírást, amely ismerteti a szabály célját.
6.  A **Súlyosság** mezőben igény szerint válassza ki a súlyossági szintet (Magas, Közepes, Alacsony).
7.  Az **Előfizetés** mezőben válassza ki az előfizetést, amelyre a szabály vonatkozik.
8.  A **Munkaterület** mezőben válassza ki a munkaterületet, amelyet a szabállyal monitorozni szeretne, a **Keresési lekérdezés** mezőben pedig az eredmények lekéréséhez használni kívánt lekérdezést. A lekérdezés eredménye aktiválja a riasztást. Figyelje meg, hogy ha egy érvényes lekérdezést ír be, megjelenik a zöld pipa a mező jobb sarkában:

    ![Lekérdezés](./media/security-center-custom-alert/security-center-custom-alert-fig3.png)

10. Válassza ki az **Időszak** mezőben a fenti lekérdezés végrehajtásának időtartományát. Figyelje meg, hogy a mező alján a keresési eredmények a kiválasztott időtartomány függvényében változnak.

    ![Időszak](./media/security-center-custom-alert/security-center-custom-alert-fig4.png)

11. Az **Értékelés** mezőben válassza ki, hogy a szabály milyen gyakran legyen kiértékelve és végrehajtva.
12. Az **Eredmények száma** mezőben válassza ki az operátort (nagyobb vagy kisebb, mint).
13. A **Küszöbérték** mezőbe írja be azt a számot, amelyet az előbb kiválasztott operátor referenciaként használ.
14. Engedélyezze a **Riasztások mellőzése** beállítást, ha szeretné, hogy a Security Center várjon egy bizonyos ideig, mielőtt új riasztást küldene ezzel a szabállyal kapcsolatban.
15. A befejezéshez kattintson az **OK** gombra.

Az új riasztási szabály a létrehozást követően megjelenik az egyéni riasztási szabályok listájában. Amint a szabályban megadott feltételek teljesülnek, aktiválódik egy új riasztás, amely a **Biztonsági riasztások** irányítópulton jelenik meg.

![Riasztás](./media/security-center-custom-alert/security-center-custom-alert-fig5.png)

Figyelje meg, hogy az egyéni szabály létrehozásakor meghatározott paraméterek (keresési lekérdezés, küszöbérték stb.) elérhetők a riasztásban.

## <a name="see-also"></a>Lásd még:
Ebben a dokumentumban megismerkedhetett az Azure Security Center egyéni riasztási szabályainak létrehozásával. Az Azure Security Centerrel kapcsolatos további információkért olvassa el a következőket:

* [Biztonsági riasztások kezelése és válaszadás a riasztásokra az Azure Security Centerben](https://docs.microsoft.com/azure/security-center/security-center-managing-and-responding-alerts). A Security Center-riasztások kezelését és a biztonsági eseményekre való válaszadást ismertető útmutató.
* [Biztonsági állapotfigyelés az Azure Security Centerben](security-center-monitoring.md). Az Azure-erőforrások állapotának figyelését ismertető útmutató.
* [Az Azure Security Center biztonsági riasztásainak megismerése](https://docs.microsoft.com/azure/security-center/security-center-alerts-type). A különböző típusú biztonsági riasztásokat ismertető útmutató.
* [Azure Security Center – Hibaelhárítási útmutató](https://docs.microsoft.com/azure/security-center/security-center-troubleshooting-guide). A Security Center gyakori problémáinak elhárítását ismereti. 
* [Azure Security Center – gyakori kérdések](security-center-faq.md) Gyakori kérdések a szolgáltatás használatával kapcsolatban.
* [Azure Security blog](http://blogs.msdn.com/b/azuresecurity/) Blogbejegyzések az Azure biztonsági és megfelelőségi funkcióiról.

