---
title: "Azure Security Center és Azure-beli virtuális gépek | Microsoft Docs"
description: "Ebből a dokumentumból megismerheti, hogyan védi az Azure Security Center az Azure-beli virtuális gépeket."
services: security-center
documentationcenter: na
author: YuriDio
manager: swadhwa
editor: 
ms.assetid: 5fe5a12c-5d25-430c-9d47-df9438b1d7c5
ms.service: security-center
ms.devlang: na
ms.topic: hero-article
ms.tgt_pltfrm: na
ms.workload: na
ms.date: 02/24/2017
ms.author: yurid
ms.openlocfilehash: 48314788dbe4618f271f0235f106dbe15ef004b8
ms.sourcegitcommit: 6699c77dcbd5f8a1a2f21fba3d0a0005ac9ed6b7
ms.translationtype: HT
ms.contentlocale: hu-HU
ms.lasthandoff: 10/11/2017
---
# <a name="azure-security-center-and-azure-virtual-machines"></a>Az Azure Security Center és az Azure-beli virtuális gépek
[Az Azure Security Center](https://azure.microsoft.com/services/security-center/) lehetővé teszi a fenyegetések megelőzését, észlelését és kezelését. Az ügyfél összes előfizetésére kiterjedő, integrált biztonsági monitorozást és szabályzatkezelést biztosít, megkönnyíti a nehezen észlelhető fenyegetések azonosítását, és számos biztonsági megoldással együttműködik.

Ez a cikk ismerteti, hogyan segíthet a Security Center az Azure-beli virtuális gépek (VM) védelmében.

## <a name="why-use-security-center"></a>Miért használja a Security Centert?
A Security Center segít megóvni az Azure-beli virtuális gépeken tárolt adatokat azáltal, hogy betekintést biztosít a virtuális gép biztonsági beállításaiba. Ha a Security Center védi a virtuális gépeit, akkor a következő lehetőségek érhetők el:

* Az operációs rendszer (OS) biztonsági beállításai ajánlott konfigurációs szabályokkal
* Rendszerbiztonság és a hiányzó kritikus frissítések
* Az Endpoint Protection javaslatai
* Lemeztitkosítás ellenőrzése
* Biztonsági rések felmérése és elhárítása
* Fenyegetések észlelése

A Security Center az Azure-beli virtuális gépek védelme mellett a Cloud Services, az App Services, a Virtual Networks és mások biztonsági felügyeletében és kezelésében is segítséget nyújt. 

> [!NOTE]
> Az Azure Security Centerrel kapcsolatos további információkért olvassa el [Az Azure Security Center bemutatása](security-center-intro.md)című témakört.
> 
> 

## <a name="prerequisites"></a>Előfeltételek
Az Azure Security Centert használatának elkezdése előtt tudnia kell és meg kell fontolnia a következőket:

* Szüksége lesz egy Microsoft Azure-előfizetésre. A Security Center ingyenes és standard csomagjairól a [ Security Center díjszabását](https://azure.microsoft.com/pricing/details/security-center/) ismertető oldalon talál további információt.
* Tervezze meg a Security Center bevezetését az[Útmutató az Azure Security Center tervezéséhez és működtetéséhez](security-center-planning-and-operations-guide.md) című dokumentum segítségével, amely további információkat nyújt a tervezés és működtetés szempontjairól.
* További információ a támogatott operációs rendszerekről: [Azure Security Centerhez kapcsolódó gyakori kérdések (GYIK)](security-center-faq.md). 

## <a name="set-security-policy"></a>Biztonsági házirend beállítása
Engedélyezze az adatgyűjtést, hogy az Azure Security Center összegyűjthesse a szükséges információkat a beállított biztonsági házirend alapján létrehozott javaslatok és riasztások biztosításához. Az alábbi ábrán látható, hogy az **Adatgyűjtés** állapota **Be** van kapcsolva.

A biztonsági szabályzat határozza meg azoknak a vezérlőelemeknek a körét, amelyeket a rendszer az egy adott előfizetésen vagy erőforráscsoporton belüli erőforrásokhoz javasol. A biztonsági házirend engedélyezése előtt engedélyeznie kell az adatgyűjtést. A Security Center összegyűjti az adatokat a virtuális gépekről a biztonsági állapotuk értékeléséhez, a biztonsági javaslatok létrehozásához és a fenyegetésekkel kapcsolatos riasztásokhoz. A Security Centerben a vállalata biztonsági igényeinek és az egyes előfizetésekben szereplő alkalmazások típusának vagy az adatok bizalmasságának megfelelően határozhatja meg az Azure-előfizetésekre vagy -erőforráscsoportokra vonatkozó házirendeket. 

![Biztonsági házirend](./media/security-center-virtual-machine/security-center-virtual-machine-fig1.png)

> [!NOTE]
> További információ az egyes elérhető **Megelőzési házirendekről**: [Biztonsági házirendek beállítása](security-center-policies.md).
> 
> 

## <a name="manage-security-recommendations"></a>Biztonsági javaslatok kezelése
A Security Center elemzi az Azure-erőforrások biztonsági állapotát. A Security Center javaslatokat hoz létre, amikor lehetséges biztonsági réseket észlel. A javaslatok végigvezetik Önt a szükséges vezérlők konfigurálásának folyamatán.

Miután beállított egy biztonsági házirendet, a Security Center elemzi az Ön erőforrásainak állapotát, hogy észlelhesse a potenciális biztonsági réseket. A javaslatok egy tábla formájában jelennek meg, amelyben minden egyes sor egy adott javaslatot tartalmaz. Az alábbi táblázatban néhány példa látható az Azure virtuális gépekre vonatkozó javaslatok közül, valamint alkalmazásuk esetén azok működésének leírása. Egy javaslat kiválasztásakor megjelennek annak a Security Centerben történő megvalósításához kapcsolódó információk.

| Ajánlás | Leírás |
| --- | --- |
| [Adatgyűjtés engedélyezése az előfizetések számára](security-center-enable-data-collection.md) |Javasolja, hogy minden egyes előfizetés és virtuális gép (VM) esetében kapcsolja be az adatgyűjtést az előfizetéseinek biztonsági házirendjében. |
| [Operációs rendszerek sebezhetőségeinek javítása](security-center-remediate-os-vulnerabilities.md) |Javasolja, hogy az operációs rendszer konfigurálását az ajánlott konfigurációs szabályok szerint végezze, például ne engedélyezze a jelszavak mentését. |
| [Rendszerfrissítések alkalmazása](security-center-apply-system-updates.md) |Javasolja, hogy végezze el a hiányzó rendszerbiztonsági és kritikus frissítések központi telepítését a virtuális gépeken. |
| [Rendszerfrissítések utáni újraindítás](security-center-apply-system-updates.md#reboot-after-system-updates) |Javasolja, hogy a rendszerfrissítések alkalmazási folyamatának befejezéséhez indítson újra egy virtuális gépet. |
| [Endpoint Protection telepítése](security-center-install-endpoint-protection.md) |Javasolja, hogy telepítsen kártevőirtó programokat a virtuális gépekre (csak Windows rendszerű virtuális gépek esetében). |
| [Endpoint Protection állapotriasztások feloldása](security-center-resolve-endpoint-protection-health-alerts.md) |Javasolja, hogy hárítsa el az Endpoint Protection használatával kapcsolatos hibákat. |
| [Virtuálisgép-ügynök engedélyezése](security-center-enable-vm-agent.md) |Lehetővé teszi a virtuálisgép-ügynök alkalmazását igénylő virtuális gépek megtekintését. A virtuálisgép-ügynöknek telepítve kell lennie a virtuális gépeken a javítás- és alapkonfiguráció-keresés, valamint a kártevőirtó programok üzembe helyezéséhez. Az Azure Marketplace-ről üzembe helyezett virtuális gépek esetében a virtuálisgép-ügynök alapértelmezés szerint telepítve van. A virtuálisgép-ügynök telepítéséről a [Virtuális gép-ügynök és -bővítmények – 2. rész](http://azure.microsoft.com/blog/2014/04/15/vm-agent-and-extensions-part-2/) cikkben talál információkat. |
| [Lemeztitkosítás alkalmazása](security-center-apply-disk-encryption.md) |Javasolja, hogy végezze el a virtuális gép titkosítását az Azure Disk Encryption használatával (Windows és Linux rendszerű virtuális gépek esetében). A titkosítás elvégzése az operációs rendszer és az adatkötetek esetében egyaránt javasolt a virtuális gépen. |
| [A sebezhetőségi felmérés nincs telepítve](security-center-vulnerability-assessment-recommendations.md) |Javasolja, hogy telepítsen egy biztonsági rések felmérése szolgáló megoldást a virtuális gépére. |
| [Sebezhetőségek javítása](security-center-vulnerability-assessment-recommendations.md#review-the-recommendation) |Lehetővé teszi a virtuális gépre telepített sebezhetőségfelmérő megoldás által észlelt rendszer- és alkalmazássebezhetőségek megtekintését. |

> [!NOTE]
> A javaslatokról további információkat a [Biztonsági javaslatok kezelése](security-center-recommendations.md) cikkben talál.
> 
> 

## <a name="monitor-security-health"></a>A biztonsági állapot figyelése
Ha bekapcsolja az előfizetéshez tartozó erőforrásokra vonatkozó [biztonsági szabályzatokat](security-center-policies.md), a Security Center elvégzi az erőforrások biztonsági elemzését, és azonosítja a potenciális sebezhető pontokat.  A **Resource Security Health** (Erőforrás biztonsági állapota) panelen megtekintheti az erőforrások biztonsági állapotát, valamint az esetleg felmerülő problémákat. A **Resources security health** (Erőforrás biztonsági állapota) csempe **Virtual machines** (Virtuális gépek) elemére kattintva megnyithatja a **Virtual machines** (Virtuális gépek) panelt, amelyen megtekintheti a virtuális gépekkel kapcsolatos javaslatokat. 

![Biztonsági állapot](./media/security-center-virtual-machine/security-center-virtual-machine-fig2.png)

## <a name="manage-and-respond-to-security-alerts"></a>A biztonsági riasztások kezelése és a riasztásokra való válaszadás
A valós fenyegetések észlelése és a téves riasztások számának csökkentése érdekében a Security Center automatikusan elvégzi a naplóadatok összegyűjtését, elemzését és integrálását az Azure-erőforrásokról, a hálózatról és a csatlakoztatott partnermegoldásokból (például tűzfalról és Endpoint Protection-megoldásokból). A Security Center számos [észlelési képesség](security-center-detection-capabilities.md) együttesének használatával képes a rangsorolt biztonsági riasztások létrehozására, amelyek segítségével gyorsan megtörténhet a problémák kivizsgálása, valamint a lehetséges támadások következményeinek javítására vonatkozó javaslattétel.

![Biztonsági riasztások](./media/security-center-virtual-machine/security-center-virtual-machine-fig3.png)

Válasszon ki egy biztonsági riasztást, ha többet szeretne megtudni a riasztást kiváltó esemény(ek)ről, és arról, hogy milyen lépéseket kell tennie a támadás elhárítása érdekében. A biztonsági riasztások [típus](security-center-alerts-type.md) és dátum szerint vannak csoportosítva.

## <a name="see-also"></a>Lásd még:
A Security Centerrel kapcsolatos további információkért olvassa el a következőket:

* [Biztonsági szabályzatok beállítása az Azure Security Centerben](security-center-policies.md) – Ez a cikk bemutatja, hogyan konfigurálhat biztonsági házirendeket Azure-előfizetései és -erőforráscsoportjai számára.
* [Biztonsági riasztások kezelése és válaszadás a riasztásokra az Azure Security Centerben](security-center-managing-and-responding-alerts.md) – A biztonsági riasztások kezelése és az azokra való reagálás.
* [Azure Security Center – gyakran ismételt kérdések](security-center-faq.md) – Gyakran ismételt kérdések a szolgáltatás használatával kapcsolatban.

