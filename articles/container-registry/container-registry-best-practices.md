---
title: "Az Azure Container Registry ajánlott eljárásai"
description: "Az ajánlott eljárások követésével megismerkedhet az Azure Container Registry leghatékonyabb használatával."
services: container-registry
author: mmacy
manager: timlt
ms.service: container-registry
ms.topic: quickstart
ms.date: 12/20/2017
ms.author: marsma
ms.openlocfilehash: d94c6801f96ce684ebb912667dc4aa381c171216
ms.sourcegitcommit: 68aec76e471d677fd9a6333dc60ed098d1072cfc
ms.translationtype: HT
ms.contentlocale: hu-HU
ms.lasthandoff: 12/18/2017
---
# <a name="best-practices-for-azure-container-registry"></a>Az Azure Container Registry ajánlott eljárásai

Az itt leírt ajánlott eljárások követésével a legjobb teljesítménnyel és költséghatékonysággal használhatja az Azure-ban található privát Docker regisztrációs adatbázist.

## <a name="network-close-deployment"></a>Hálózatközeli központi telepítés

A tárolóregisztrációs adatbázist ugyanabban az Azure-régióban hozza létre, amelyben a tárolókat helyezi üzembe. Ha a regisztrációs adatbázist a tároló gazdagéphez hálózatban közeli régióba telepíti, az csökkentheti a késést és a költségeket is.

A hálózatközeli központi telepítés a privát tárolóregisztrációs adatbázis használatának egyik fő oka. A Docker-rendszerképek hatékony [rétegezett felépítésüknek](https://docs.docker.com/engine/userguide/storagedriver/imagesandcontainers/) köszönhetően növekményesen is telepíthetők. Az új csomópontoknak azonban egy adott rendszerképhez minden szükséges réteget le kell kérniük. A kezdeti `docker pull` hamar akár több gigabájttá nőheti ki magát. Az üzemelő példányához közeli privát regisztrációs adatbázis csökkenti a hálózati késést.
A nyilvános felhők – köztük az Azure is – hálózati forgalmi díjat számítanak fel. A rendszerképek egyes adatközpontok közötti mozgatása hálózati forgalmi díjjal is jár a nagyobb mértékű késés mellett.

## <a name="geo-replicate-multi-region-deployments"></a>Többrégiós üzemelő példányok georeplikációja

Ha több régióban telepít tárolókat, használja az Azure Container Registry [georeplikációs](container-registry-geo-replication.md) funkcióját. Ha globális ügyfélbázist szolgál ki helyi adatközpontokból, vagy fejlesztői csapatának tagjai különböző helyeken tartózkodnak, a regisztrációs adatbázis georeplikálásával egyszerűsítheti a regisztrációs adatbázis kezelését és minimalizálhatja a késést. Ez a jelenleg előzetes kiadású szolgáltatás a [prémium](container-registry-skus.md) regisztrációs adatbázisokhoz érhető el.

A georeplikáció használatának megismeréséhez tekintse meg háromrészes útmutatónkat: [Georeplikáció az Azure Container Registry-ben](container-registry-tutorial-prepare-registry.md).

## <a name="repository-namespaces"></a>Adattárnévterek

Az adattárnévterek használatával engedélyezheti egyetlen regisztrációs adatbázis megosztását több csoporttal a szervezeten belül. A regisztrációs adatbázisok több környezeten és csoporton keresztül is megoszthatók. Az Azure Container Registry támogatja a beágyazott névtereket, amelyekkel elkülöníthetők a csoportok.

Vegyük példaként a következő tárolórendszerkép-címkéket. A teljes vállalat által használt rendszerképek (például `aspnetcore`) a gyökérnévtérbe kerülnek, a Termelés és a Marketing csoportok tulajdonában lévő rendszerképek pedig a saját névterüket használják.

```
contoso.azurecr.io/aspnetcore:2.0
contoso.azurecr.io/products/widget/web:1
contoso.azurecr.io/products/bettermousetrap/refundapi:12.3
contoso.azurecr.io/marketing/2017-fall/concertpromotions/campaign:218.42
```

## <a name="dedicated-resource-group"></a>Dedikált erőforráscsoport

Mivel a tárolóregisztrációs adatbázisok több tárológazdagép által használt erőforrások, a regisztrációs adatbázisoknak tárolniuk kell a saját erőforráscsoportjukat.

Nyugodtan kísérletezhet speciális gazdagéptípusokkal, például az Azure Container Instances-zel, de utána valószínűleg törölni szeretné majd a tárolópéldányt. Előfordulhat azonban, hogy meg szeretné tartani azokat a rendszerképeket, amelyeket átvitt az Azure Container Registry-be. Azzal, hogy a regisztrációs adatbázis a saját erőforráscsoportjába helyezi, csökkentheti annak esélyét, hogy véletlenül törli a rendszerképeket, amikor törli a tárolópéldány erőforráscsoportját.

## <a name="authentication"></a>Hitelesítés

Azure tárolóregisztrációs adatbázissal való hitelesítéskor két fő forgatókönyv fordulhat elő: az egyéni hitelesítés és a szolgáltatásos (vagy „távfelügyelt”) hitelesítés. A következő táblázat röviden bemutatja ezeket a forgatókönyveket és a hozzájuk fűződő ajánlott hitelesítési módokat.

| Típus | Példaforgatókönyv | Javasolt módszer |
|---|---|---|
| Egyéni identitás | Egy fejlesztő rendszerképeket hív le a saját számítógépére, vagy helyez át onnan. | [az acr login](/cli/azure/acr?view=azure-cli-latest#az_acr_login) |
| Távfelügyelt/szolgáltatásos identitás | Buildelési és üzembe helyezési folyamatok, amelyekben a felhasználó nem vesz közvetlenül részt. | [Egyszerű szolgáltatás](container-registry-authentication.md#service-principal) |

Az Azure Container Registry-vel kapcsolatos részletes információk: [Hitelesítés Azure tárolóregisztrációs adatbázissal](container-registry-authentication.md).

## <a name="manage-registry-size"></a>Regisztrációs adatbázis méretének kezelése

A [tárolóregisztrációs adatbázis egyes termékváltozatainak][container-registry-skus] tárolási korlátai szándékaink szerint a tipikus forgatókönyvekhez igazodnak: **Alapszintű** az induláshoz, **Standard** az üzemi alkalmazások többségéhez és **Prémium** a nagy kapacitású teljesítményhez és a [georeplikációhoz][container-registry-geo-replication]. A regisztrációs adatbázis élettartama során érdemes felügyelnie annak méretét a nem használt tartalmak törlésével.

A tárolóregisztrációs adatbázis aktuális használati adatait az adatbázis **Áttekintés** lapján találja az Azure Portalon:

![Adattár használati adatainak megtekintése az Azure Portalon][registry-overview-quotas]

A regisztrációs adatbázis méretét az [Azure CLI][azure-cli] vagy az [Azure Portal][azure-portal] segítségével kezelheti. Csak a felügyelt termékváltozatok (Alapszintű, Standard, Prémium) támogatják az adattárak és rendszerképek törlését – a klasszikus beállításjegyzékben lévő adattárak, rendszerképek és címkék nem törölhetők.

### <a name="delete-in-azure-cli"></a>Törlés az Azure CLI felületen

Az [az acr repository delete][az-acr-repository-delete] paranccsal törölheti az adattárakat vagy azok tartalmait.

Az adattárak törléséhez, beleértve az azokban lévő összes címkét és rendszerképréteg-adatot is, csak az adattár nevét kell megadnia az [az acr repository delete][az-acr-repository-delete] parancs végrehajtásakor. A következő példában töröljük a *myapplication* adattárat, valamint annak minden címkéjét és rendszerképréteg-adatát:

```azurecli
az acr repository delete --name myregistry --repository myapplication
```

Az adattárak rendszerképadatainak törléséhez használhatja a `--tag` és a `--manifest` argumentumokat is. Az argumentumokkal kapcsolatos információkért lásd az [az acr repository delete parancs dokumentációját][az-acr-repository-delete].

### <a name="delete-in-azure-portal"></a>Törlés az Azure Portalon

Az Azure Portalon egy adattár a jegyzékből való törléséhez először is lépjen a tárolóregisztrációs adatbázisra. Ezután a **SZOLGÁLTATÁSOK** felületen válassza az **Adattárak** lehetőséget, és kattintson jobb gombbal a törölni kívánt adattárra. A **Törlés** gombra kattintva törölheti az adattárat és a benne lévő Docker-rendszerképeket.

![Adattár törlése az Azure Portalon][delete-repository-portal]

Hasonlóképpen törölheti a címkéket is az adattárból. Lépjen az adattárra, kattintson a jobb gombbal a törölni kívánt címkére a **CÍMKÉK** területen, majd kattintson a **Törlés** gombra.

## <a name="next-steps"></a>További lépések

Az Azure Container Registry több szinten, azaz termékváltozatban érhető el, melyek különféle képességeket biztosítanak. Részletek az elérhető termékváltozatokról: [Az Azure Container Registry termékváltozatai](container-registry-skus.md).

<!-- IMAGES -->
[delete-repository-portal]: ./media/container-registry-best-practices/delete-repository-portal.png
[registry-overview-quotas]: ./media/container-registry-best-practices/registry-overview-quotas.png

<!-- LINKS - Internal -->
[az-acr-repository-delete]: /cli/azure/acr/repository#az_acr_repository_delete
[azure-cli]: /cli/azure/overview
[azure-portal]: https://portal.azure.com
[container-registry-geo-replication]: container-registry-geo-replication.md
[container-registry-skus]: container-registry-skus.md
